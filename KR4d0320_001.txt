# -*- mode: mandoku-view; -*-
#+TITLE: 漁墅類稿
#+DATE: 2015-08-25 00:04:15.552726
#+PROPERTY: ID KR4d0320
#+PROPERTY: BASEEDITION WYG    
#+PROPERTY: JUAN 卷一
<pb:KR4d0320_WYG_001-1a>¶
欽定四庫全書¶
　漁墅類稿巻一　　　　　宋　陳元晉　撰¶
　　劄子¶
　　　乞差甲首催科劄子¶
臣竊觀江西差役之弊中産之家以戸長破家者相踵¶
葢里正號為大役而易戸長號為小役而難名大而實¶
易則以盜賊煙火之事不常有名小而實難則以催科¶
督廹之擾頃刻不得免也易者任之大家難者任之中¶
<pb:KR4d0320_WYG_001-1b>¶
産甚者狹鄉之中有不贏百錢之稅而應充者有不滿¶
兩三年而再及者其人丁少則耕殖荒于犇命之勤其¶
氣勢輕則追呼不能以令豪强之族展限代輸費用亡¶
藝比較笞箠怨嗟流聞葢執役既畢其資産亦與之俱¶
罄矣不急捄之更十數年氷消火燎豈復有可全之下¶
戸哉臣愚嘗思所以捄之之術惟曩者浙東提舉袁說¶
友已行之策有當推行于江之西者其法攅聚一鄉之稅¶
數上者二十戸下者三十戸隨輸送之相等居止之附¶
<pb:KR4d0320_WYG_001-2a>¶
近以類相從各為一籍分為甲首責以拘催若其本名¶
合輸之數如限納足則從甲而乙遞相授受至籍尾而¶
止其承籍之家惟恐舎去之不亟則必以時輸納故期¶
限易了而胥吏無所誅求賦租易集而官府免于比較¶
無争役之訟無執役之擾官民兩便未有易此臣愚欲¶
望睿慈降付都省參詳行下江西提舉司照臣所請施¶
行若其委蛇曲折窒民姦求民便者俾之從長劑量第¶
向來浙東不無小弊則以逃亡死絶産去稅存之戸無¶
<pb:KR4d0320_WYG_001-2b>¶
所追索官司不為從實銷豁一例籍之人不免代輸胥¶
吏常以此為邀賂之地合委監司檢察若有此等許令¶
越訴官吏並以違制論懲一足以戒百矣是法茍行一¶
道中産之民得以生長如天之仁實非小惠¶
　　　乞換雩都武尉劄子¶
縣之有尉與令等故初授而銓量終更而批書視丞簿¶
為加詳葢一縣獄訟之大者争訟則有定驗盜賊則有¶
追捕殺傷則有檢證皆倚辨于尉惟是贛之諸邑訟事¶
<pb:KR4d0320_WYG_001-3a>¶
尤繁故尉之職尤不容以輕授其間十縣有二員並置¶
文尉者贛縣瑞金㑹昌是也有一文一武者寧都興國¶
是也獨員文尉者石城信豐龍南安逺是也雩都號壯¶
縣民頑地廣争訟盜賊殺傷之事視他邑數倍乃獨置¶
一尉又以注右選之士近攷數任來尉雩都者多出于¶
軍班之内與武人之門蔭徃徃于逺方民情利病全不¶
諳曉一切受成吏手謹書紙尾而已甚者不識姓字託¶
書判于他人唯知恃麄豪以虐使其下肆掊擾以求厭¶
<pb:KR4d0320_WYG_001-3b>¶
其欲邑之滯訟不得而决逋冦不得而獲寃獄不得而¶
直徃徃繇此欲乞睿慈將雩都縣尉窠缺檢照守臣費¶
&KR0008;所請撫州樂安縣體例改作員缺注授選人却于見¶
任縣尉某人改本等差遣庶幾邑尉得一文臣恊贊邑¶
事獄訟不至失平實為荒逺之幸¶
　　　代奏事劄子¶
臣一違軒陛兩玷麾符積媿素餐蔑聞報効䝉恩奏事¶
再覲清光日夜以思惟當罄竭千一之愚庶幾補報涓¶
<pb:KR4d0320_WYG_001-4a>¶
埃之末敢冒昧以所聞為陛下言之臣聞人心者事功¶
之地也故天下非事功難立之為憂而人心不睦之為¶
可畏茍其睦也雖艱難多事之際而無小無大氣勢聨¶
合自無支吾不及之患否則雖處安平無事之際而或¶
前或却意向乖張已有齟齬難安之形周盛時有昆夷¶
玁狁之侵而恃以為攘却之本者今天保以上之詩是¶
也夷攷其詩乃皆詠寫其君臣和樂之情而曽不及兵¶
戎守備之事葢情意之浹洽血脈之流通則始之圖揆¶
<pb:KR4d0320_WYG_001-4b>¶
終之酬酢内外上下如手足心膂之運不相期而相應¶
顧何事之不可為哉故晉不失備而加以睦識者知其能¶
以國霸夫差善用其民子西不以為患而惟患二三子¶
之不相睦天下猶一家也亦安有一家之内人自為謀¶
心各有主彼此之不相能而能禦隣里之窺覦杜盜賊¶
之侵凌者耶夫議論一于上而後下之所視以趨向者¶
定心力恊于内而後外之所以捍禦者堅竊迹近事任¶
事論事意見病于背馳謀國憂國言論幾于乖剌主戰¶
<pb:KR4d0320_WYG_001-5a>¶
者難合于和而在邊者勿諧于庭是未可以言睦也趨¶
向何由而定哉制閫與餉司之意異而進退觀望之莫¶
決列將視中權之令輕而號召調發之不行前邀後擊¶
之不相援而城自為守大軍民兵之兩相忌而人自為¶
戰是不可以言睦也捍禦何由而堅哉夫人心不能以¶
兩用不用之公則用之私始于議論之不一而終于黨¶
與之角立始于心力之不恊而終于釁隙之横生則如¶
師曠所謂不心競而力争私欲侈而公議廢矣雖陛下¶
<pb:KR4d0320_WYG_001-5b>¶
竭宵衣旰食之勤是自為焦勞而已大臣勵鞠躬盡瘁¶
之操是自為勉强而已非所以服姦雄之心也非所以¶
聳遐荒之聴也事功悠悠亦復奚怪急解而更張之猶¶
有及乎臣愚區區竊謂謀論異同翕受無間而折衷以¶
是非之公則議論不患其不一託重閫寄情實必孚而¶
警厲以賞罰之公則心力不患其不協使上下之心一¶
主于公求以相濟而不求以相勝庶幾可以言睦而應¶
敵之方可得而議矣家國一體也公私一理也未有國¶
<pb:KR4d0320_WYG_001-6a>¶
之不安而能有其家者也亦未有公之不濟而能保其¶
私者也吕範言于孫䇿曰今日之事譬如涉海一事不¶
勞俱受其敗此所以為範計非但將軍也今之充滿于¶
班行奔走于邊圉者誰獨無吕範之心哉亦在陛下與¶
二三大臣意氣之所感動而已是豈以不睦為患哉惟¶
陛下畱意¶
　　　代奏劄¶
臣聞先朝范鎮之言曰欲備契丹莫若寛河東河北之¶
<pb:KR4d0320_WYG_001-6b>¶
民備靈夏莫若寛關陜之民備雲南莫若寛湖嶺川峽¶
之民備四海莫若寛天下之民鎮之此言葢至和間所¶
奏請也是時中國之勢全安而無隙西北之國帖息而¶
聽命而鎮首以寛民力為言葢䕶養元氣于四支强壯¶
之日是則忠臣醫國之至計也矧夫外之酬應方艱而¶
内之敗缺不掩使非有以養其氣力之渾厚結其心志¶
之忠愛其何以杜窺覦而銷間隙支緩急而應事變哉¶
人之常情逐其利而不暇計其害故貪利于邉陲者多¶
<pb:KR4d0320_WYG_001-7a>¶
失備于姦宄葢盧循之事是已有所泄則有所忘故備¶
重于西北者多兆變于東南葢黄巢之事是已故聖人¶
當多事之際非能事事而逆為之備也亦恃其有以得¶
斯民之心而已非能人人而有所予也亦惟有以寛斯¶
民之力而已其力既紓則其心有所繫矣其心有所繫¶
則其所以為備者至矣自昔竭民之力失民之心其蠧¶
有二曰盜臣曰聚斂之臣盜臣志于奉已聚斂之臣志¶
于奉國奉國者非奉已之比然為根本之害則一仰惟¶
<pb:KR4d0320_WYG_001-7b>¶
陛下仁心發于天性仁聞孚于寰海視匹夫之失所如¶
一已之隠憂戎兵跳梁兵以應動臣知聖心葢有甚不¶
得已焉者收輯流散撫摩瘡痍恩詔丁寧徳意劬密寛¶
三邊之民為三邊之備者亦既闗聖慮矣然臣觀内而¶
郡邑之間嵗事薦豐糓價甚賤而田野焦然愁恨歎息¶
猶聞于耳大義感動人宜奮發而羽檄一聞駢首聚議¶
若旦夕蹙之于無聊賴者此其故何耶安平無事取極¶
錙銖軍興旁縁更求趣辦諸州樁積稍歸于上有所支¶
<pb:KR4d0320_WYG_001-8a>¶
遣必以不足病其民和糴頻年民無餘粟一或緩急其¶
何恃以為之備開姦人告訐之門而科罰錯出幸富家¶
罣誤之失而佔籍株連弓兵絡繹于郊原計臣恣横于¶
井邑求為辨事無復惠心甚至取苗斛概量之贏覈田¶
畆隠占之數常賦足而復輸號曰備助軍須名曰和買¶
其實科抑或以奉國而取能名或以奉已而厭私欲借¶
使博施濟衆之心日勤于上而下之奉令承教者不滿¶
人意如此欲天下之寛難矣夫斯民尊君親上之誠常¶
<pb:KR4d0320_WYG_001-8b>¶
生于養生無憾之際使其廹蹙不自安則無聊之心生¶
矣後繭絲而先保障則沈竈産鼃而民無叛志不然間¶
架陌錢之除姦人將得以藉口海内乂安固未必遽有¶
是事識者慮微要不可謂無是理使鎮生此時其不為¶
之寒心耶臣愚欲望陛下濬發徳音明戒郡縣繼自今¶
日凡旁縁之苛斂與虐取之巧名一切掊克之說禁勿¶
復行又申嚴贓吏之法俾無得借公以濟其私庶幾仁¶
意流行人心固結導迎善氣消遏亂原皆自此始實非¶
<pb:KR4d0320_WYG_001-9a>¶
小補惟陛下裁察幸甚¶
　　表¶
　　　賀皇帝表¶
天意右仁克相慈闈之夀聖心廣孝於昭寳冊之徽朝¶
野歡呼神人闓懌恭惟皇帝陛下家邦勤儉宫廟肅雝¶
盡人倫之常邁䕫䕫之虞舜全天性之樂配翼翼之周¶
文欽承長樂之懽祗奉昕庭之冊起敬起愛美欲報以¶
奚殫得夀得名慶用垂于罔極臣心存戀闕迹阻班庭¶
<pb:KR4d0320_WYG_001-9b>¶
揚偉績而鋪閎休擬請封于東岱綏眉夀而介繁祉知¶
永燕于西崑¶
　　　賀皇太后表二首¶
位正中闈誕敷顯冊尊居慈極昭嗣徽音凡囿載持惟¶
時歡忭恭惟皇太后陛下宅心淵静秉徳齊莊大明行¶
黄道之天功髙佑辟内治本青蒲之地憂切進賢嘉相¶
閥之鍾龢儷宸居而作配貽謀有永受福無疆臣欣覩¶
鴻儀莫陪虎拜介以繁祉但揚夀母之休祝之多男願¶
<pb:KR4d0320_WYG_001-10a>¶
衍文孫之慶¶
六月徂征誕揚我武三城遄復不失故疆喜溢兩宫歡¶
騰四表恭惟皇太后陛下功齊太極徳並坤元怡怡愉¶
愉子孝極親歡之盡雝雝肅肅家齊卜天下之平奏此¶
膚公福于王母某隃驅牡轡阻簉鴛行頌天子之萬年¶
欣際平淮之運奉太后于億載願賡長樂之詩¶
　　　賀皇太后加上尊號表¶
長樂頥神有開燕喜昕庭晉冊増衍鴻名八表均歡六¶
<pb:KR4d0320_WYG_001-10b>¶
宫溢喜恭惟皇太后陛下補天功大配地徳深物仰廣¶
生顯仁心之持載年登希有侈富履之康寧方續迓于¶
湛祺爰推崇于熈號奉觴稱慶龍章聨䄖翟之輝鏤玉¶
傳徽虹氣粲盤螭之飾誕揚盛典允屬明時臣逖阻觀¶
風莫陪展寀既多受祉敢揚文母之休於萬斯年請上¶
堯封之祝¶
　　　賀皇帝冊后表¶
風自火出示端本于家人月並日明表儷尊于宸極宗¶
<pb:KR4d0320_WYG_001-11a>¶
祧有慶㝢縣均歡竊稽古之盛時有思齊之具美任氏¶
姒氏全母慈婦順之規周南召南成家齊國治之效掩¶
五三而獨出幸千一之親逢恭惟皇帝陛下盛徳巍巍¶
小心翼翼問安侍膳躬行曽閔之難養志承顔思得塗¶
莘之助恪遵慈訓式嗣徽音播顯冊于明廷下孚民聴¶
奉夀巵于長樂上格親歡綿延百世之休根本四方之¶
化臣服勤馳隰阻迹班庭刑于妻而御家邦願宣美教¶
釐爾士而從孫子擬頌鴻禧¶
<pb:KR4d0320_WYG_001-11b>¶
　　　賀皇后受冊表¶
位正坤儀有衍長秋之慶庭揚渙號聿新諸夏之瞻朝¶
野均歡宫闈底豫恭惟皇后殿下祥鍾沙麓徳邁河洲¶
夙夜相成綽著賢妃之譽寤寐思服允符淑女之求知¶
家道之攸宜底親心之克順式涓穀旦丕稱椒塗祏室¶
禕䄖相禮聿嚴于宗祀寢門笄總承顔永燕于慈闈某¶
䝉被光華遭逢休慶風天下而正夫婦但宣化于關睢¶
言后妃之多子孫請讀詩于螽羽¶
<pb:KR4d0320_WYG_001-12a>¶
　　　賀皇后上尊號表¶
中闈正位新翟葢之來朝慈極承顔託鴻名之歸美宫¶
庭闓懌葢壤洽和恭惟皇后殿下並日之明承天以順¶
相虞克孝上髙媯汭之風嗣任徽音仰率周京之範佐¶
璪旒而致養鏤寳冊以推尊彤管重光青蒲多喜某屬¶
將隆指欣覩崇儀請祝多男益介含飴之樂隃呼萬嵗¶
永承佐餕之歡¶
　　　賀誕皇孫表¶
<pb:KR4d0320_WYG_001-12b>¶
君天下而謂之子仰承眷顧之休受帝祉而施于孫載¶
啓誕彌之慶事闗宗社喜動宫闈竊以綿三世蕃衍之¶
期開千齡希闊之㑹命分青葢方兹盡侍膳之歡慶衍¶
緑車有以助含飴之樂于今親見自昔罕聞恭惟皇帝¶
陛下受命溥將躋民仁夀泰山勢定鞏鴻祚于無疆豐¶
水源深詒燕謀于有永對越三五之盛導迎千億之祥¶
某服在遐陬欣逢勝事本支百世願歌周雅之詩福禄¶
萬年敢上堯封之祝¶
<pb:KR4d0320_WYG_001-13a>¶
　　　賀皇后誕皇孫表¶
徳懋長秋夙尊母道陽居大夏載毓孫枝宗祏安强宫¶
闈闓懌恭惟皇后殿下承天厚載嗣古徽音志輔皇圖¶
有助燕謀之永慶延朱邸式開熊夢之祥無疆惟休有¶
室大競某逺馳牡轡阻拜鴛行呼嵩嶽者三隃想兩宫¶
之喜採周南之什請揚多子之詩¶
　　　明堂慶成表二首¶
明堂九筵備成熈事皇極五福敷錫庶民天人和同華¶
<pb:KR4d0320_WYG_001-13b>¶
夏闓懌恭惟皇帝陛下纂承令緒統輯羣元至治馨香¶
丕格神明之感太平持守於昭祖考之寧因萬寳之登¶
秋飭四圭之蕆祀房心光動箕翼慶延某欣際上儀屬¶
縻逺使駿奔秉徳阻陪執豆之恭虎拜揚休隃想奉巵¶
之盛¶
天臨重幄肇舉明禋日次大房迄成熈事穹垠賴慶溥¶
率均驩恭惟皇帝陛下克秉小心祗承丕緒成順致利¶
天人允極于和同持盈守成祖考式同於和樂懋積惟¶
<pb:KR4d0320_WYG_001-14a>¶
馨之徳庸將我享之誠對越三靈斂時百福某心馳右¶
个身繫左符在洛駿奔悵莫倍于周豆呼嵩鰲抃想交¶
奉于漢觴¶
　　　鈐轄司賀夀表¶
十月聚東井之星祥開流渚萬年祝南山之夀聲震呼¶
嵩啓聖休期薄海善頌恭惟皇帝陛下至仁是寳無逸¶
為箴修徳以來逺人四方其訓建極以成天慶九叙惟¶
歌裒時甚盛之休介以無疆之算臣逺分郡紱猥總戎¶
<pb:KR4d0320_WYG_001-14b>¶
鈐請夀聖人何假玉杯之刻乃心王室切懐金鑑之陳¶
　　　瑞慶節提刑賀表¶
誕彌厥月日躔析木之津於萬斯年天啓猗蘭之慶千¶
秋紀節諸夏均驩恭惟皇帝陛下受命溥將治民祗懼¶
延洪周歴過成誦之卜年嘉靖殷邦遇髙宗之享國既¶
多受祉其永無疆臣忻際虹流阻陪虎拜神人致喜隃¶
隨嵩嶽之呼瑞慶大來擬勒浯溪之頌¶
　　　贛州賀表¶
<pb:KR4d0320_WYG_001-15a>¶
十月建亥稱萬嵗之玉巵衆星拱辰上千秋之金鑑乾¶
坤錫祉華夏均歡恭惟皇帝陛下嗣服無疆繼明乆照¶
顯顯令徳勤于邦儉于家翼翼小心雝在宫肅在廟昭¶
假穹崇之監茂迎平格之祥臣逺想虹流阻陪虎拜海¶
隅日出忻逢休運之亨嘉夀域天開願紀中興之瑞慶¶
　　　謝轉官表¶
明刑將指退省無庸進律示褒驟䝉疏渥既寛謬責又¶
玷榮光臣惟賞不以勞其名為僣取非其分厥咎傷亷¶
<pb:KR4d0320_WYG_001-15b>¶
矧方引疾以祈閑顧使罔功而受爵涉欺要利懼難解¶
于人言假寵及私恐亦累于國體固嫌方命焉敢匿情¶
伏地失言囘天無力勿云一秩名器重于丘山乃至三¶
辭命令堅如金石拜恩難荷顧義終慚伏念臣初乏寸¶
長偶逃百謫俗安拙政率循朝廷條教之常盗息豐年¶
仰賴聖明威徳之被如臣何力而賚以官兹葢伏遇皇¶
帝陛下徧覆不殊容光必照視遐陬如戸庭之近于使¶
選以惟精借殊恩為原隰之華欲民庸之知厲故兹謭¶
<pb:KR4d0320_WYG_001-16a>¶
薄有此超逾臣敢不祗服訓辭勉圗報效有功見知則¶
說敢憚周咨投閒乃分之宜終期得請¶
　　　廣東經畧到任謝表¶
乗軺奏績畢𤓰戍以懐歸分閫疏榮捧芝函而増惕躐¶
寓圖書之直有華鐃吹之行地重望輕亟騰遜牘天髙¶
聴邈竟閟俞音隃嶺眡章撫封問俗維今廣鎮宅牧南¶
郊内柔戎服之小侯外輯卉裳之諸國俗龎以獷吏雜¶
而饕蕃宣不可以非人選擇常重于他鎮如臣者稟資¶
<pb:KR4d0320_WYG_001-16b>¶
拙鈍際世休明受國厚恩每念疲駑之自竭傳家有訓¶
粗知清白之不移違軒陛者五年玷江南之兩節盡心¶
折獄可禆欽恤之勤忤俗成仇浸覺愆尤之積踐更近¶
只幽黜宜然驟䝉帥鉞之除孰誤宸旒之聴念先臣發¶
軔百年曷愜于去思而伯氏覆車衆目方覘于來効冒¶
當隆委彌震危衷兹葢伏遇皇帝陛下徧覆不殊容光¶
必照謂臣馳驅之外固熟知田里愁恨之情察臣簡静¶
無華或能集嶺海清夷之效俾承人乏用課民庸臣敢¶
<pb:KR4d0320_WYG_001-17a>¶
不祗命十行敬威咫尺簡節疎目庶幾氓庶之奠居自¶
葉流根敢謂京師之䝉潤少酬恩施即丐身閑¶
　　　廣州謝賜厯日表¶
太嵗在申定清臺之宻課三日先甲賜方國之細書前¶
民用以布宣新海隅之視聴恭惟皇帝陛下膺堯歴數¶
察舜璣衡先天而天不違妙輔相裁成之道底日而日¶
不失示耕耘收斂之期誕告庶邦共循常憲臣恭承頒¶
朔奉職宅南雨足一犂當盡心於勸課日運百甓誓自¶
<pb:KR4d0320_WYG_001-17b>¶
力於馳驅¶
　　　南安知軍到任謝表¶
謭材佐牧媿治狀之無聞逺壘承流拜除書而過望隆¶
恩弗稱責重難勝伏念臣質窳弗張學卑莫抗少而涉¶
世妄事驅馳長乃服官負慚玩愒偶無傷于製錦因冒¶
寵于題輿百謫未盈兩年何補及𤓰受代夢方繞于刀¶
頭剖竹分符命遄驅于嶺趾之官僅三舎而近需次無¶
一日之淹使自為謀殆無過此無能為役曷濟登兹財¶
<pb:KR4d0320_WYG_001-18a>¶
既竭而源窮民久疲而習玩欲襦袴之自得且桴皷之¶
不鳴其在撫循若為稱塞兹葢伏遇皇帝陛下明無私¶
照仁不遐遺謂臣仕在鄰封必熟知其習尚察臣政無¶
崖異庶相與以便安遂以撫摩責之庸朽臣敢不敬威¶
咫尺報効毫分輯渤海犢佩之遺尚専静理緩晉陽繭¶
絲之取願布寛恩¶
