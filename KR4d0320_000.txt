# -*- mode: mandoku-view; -*-
#+TITLE: 漁墅類稿
#+DATE: 2015-08-25 00:04:15.539354
#+PROPERTY: ID KR4d0320
#+PROPERTY: BASEEDITION WYG    
#+PROPERTY: JUAN 提要
<pb:KR4d0320_WYG_000-1a>¶
欽定四庫全書　　　　　集部四¶
　提要¶
　　漁墅類稿八巻　　　　别集類三(宋/)¶
　　　　(臣/)等謹案漁墅類稿八巻宋陳元晉撰元晉¶
　　　　宋史無傳惟江西通志載其字明父崇仁人¶
　　　　登嘉定四年進士初授雩都尉遷知福州融¶
　　　　州累官邕管安撫使嘗建漁墅書院因以名¶
　　　　集然考趙汸東山存稿有虞集行狀稱集之¶
<pb:KR4d0320_WYG_000-1b>¶
　　　　祖觧組過臨川寓公陳元晉之夫人為其女¶
　　　　弟因迎以歸則元晉亦蜀人僑居崇仁通志¶
　　　　尚考之未詳也焦竑經籍志載有元晉漁墅¶
　　　　類稿十巻諸家悉不著録今檢永樂大典中¶
　　　　尚存雜文八十餘首各體詩一百一十餘首¶
　　　　謹以類編緝釐為八巻江西志稱元晉嗜學¶
　　　　好義為徳于鄉人者甚多厯官所至俱著政¶
　　　　績今觀集中如乞差甲首催科劄子則極論當¶
<pb:KR4d0320_WYG_000-2a>¶
　　　　時賦役之弊上曽知院書則力陳上流防江¶
　　　　之策且謂天下非事功難立之為憂而人心¶
　　　　不睦之可畏又謂邉遽戒嚴則號召郡國不¶
　　　　教之卒坐糜粟于長江以南謂之防江警報¶
　　　　逺則㪚遣解弛又復置之度外自開禧以¶
　　　　來同一痼病其于南宋廢弛聚訟之象指陳¶
　　　　痛切可謂深中膏肓又上魏了翁啟有云善¶
　　　　類之勢不振付之乍佞乍賢正論之脉僅存¶
<pb:KR4d0320_WYG_000-2b>¶
　　　　聽其自鳴自息以奔趨為㨗徑以軟熟為圓¶
　　　　機習成脂韋病入骨髓皆憤世嫉俗之言則¶
　　　　知其生平必以伉直不諧于時者讀其遺文¶
　　　　猶可以見其人也乾隆四十六年九月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)陸　費　墀¶
