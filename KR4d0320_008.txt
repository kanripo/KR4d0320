# -*- mode: mandoku-view; -*-
#+TITLE: 漁墅類稿
#+DATE: 2015-08-25 00:04:15.702048
#+PROPERTY: ID KR4d0320
#+PROPERTY: BASEEDITION WYG    
#+PROPERTY: JUAN 卷八
<pb:KR4d0320_WYG_008-1a>¶
欽定四庫全書¶
　漁墅類稿巻八　　　　　宋　陳元晉　撰¶
　　七言律詩¶
　　　題羅浮山中閣¶
大海漫天駕葉舟來登中閣問仙游泉聲急瀉三更雨¶
雲氣深藏六月秋霧濕中天龍出洞日騰滄海蜃收樓¶
禪床靜數愔愔息身在清都最上頭¶
　　　七月初十夜對月呈留粹中¶
<pb:KR4d0320_WYG_008-1b>¶
人間寒信到堦蛩天外清商入井桐孤館無人同夜月¶
長年作客又秋風想君局促重簾底似我棲遲逆旅中¶
何事人生苦拘束得閑來此一樽同¶
　　　越王臺¶
南州勝觀越王臺天與詩人醉眼開雲漠漠邊蕃路逺¶
水茫茫處海潮回人家一半藏烟樹往事千重問石苔¶
料得清秋尤好在一樽重約月明來¶
　　　慶涂權尉三首¶
<pb:KR4d0320_WYG_008-2a>¶
袖中光熖吐青虵獻䇿軍門鬢未華豈是輕身探虎穴¶
要將赤手拔鯨牙向來筆研渾無力此去功名正未涯¶
小試柳營新號令六花排陣寂無譁¶
歲月遒於赴壑虵功名政要及年華平淮猶自須裴度¶
釣渭那能老子牙舞袖巧懸嫌地褊酒杯相屬記天涯¶
期君酣戰秋風裏鼓率衘枚陣不譁¶
朝憂猛虎夕長虵弔戰場文憶李華自笑病來寛帶眼¶
那能老去植幢牙如君政合登東閣顧我惟堪老北涯¶
<pb:KR4d0320_WYG_008-2b>¶
賔主秋風南浦路旗鈴好聽㨗音譁¶
　　　王推官載酒來㑹於逍遥堂¶
路入煙蘿杳靄中良宵一笑美人同壺觴盡攬平湖月¶
絃管時飄别岸風三宿未忘縁境勝一燈相對坐詩窮¶
姓名要共青山乆㸔取當年玉局翁¶
　　　喜雨上項帥¶
精祈三日竟成霖一瓣心香格帝歆苖若遂枯無此水¶
粟將暴貴湧於金時方多壘農為急公在三湘澤已深¶
<pb:KR4d0320_WYG_008-3a>¶
自媿侏儒叨一飽願推德意荅天心¶
　　　李徽猷病後許賞蓮而未酬小詩發一笑¶
僧夏分來一榻凉愛蓮更擅水雲鄉露融初日敷朝采¶
雨捲凉飈送晩香天女羣參青葉髻水仙爭䕶紫荷嚢¶
一絲不掛根塵淨莫恠先生乆覆觴¶
　　　和留少微豐湖懷坡僊韻¶
弔古誰翻楚些歌百年陳跡愴懷多春風草緑松根寺¶
夜雨燈寒窣堵波(松根朝雲所藏面峙浮屠坡詩/所謂夜燈勤禮塔中仙者是也)老鶴¶
<pb:KR4d0320_WYG_008-3b>¶
舊曽陪杖履閑鷗今尚䕶煙莎憑君莫憶當時事惆悵¶
人間春夢婆¶
　　　倉檄出恵陽督諸邑捕蝗¶
古來傳説驅蝗法近歲驚聞田有蝗無耐吏饕甘地惡¶
何辜民病重天殃秋風要滿扶犁望夏日寧辭走檄忙¶
髙廩更令無雀䑕使星尸祝幾爐香¶
　　　題新昌蔡尉比春園四時載酒亭¶
蔡家亭子錦江涯長約春風作歲華&KR0184;却百年渾是醉¶
<pb:KR4d0320_WYG_008-4a>¶
莫教一日不開花稱觴隨獲慈顔悦問字時容客語譁¶
我若有園如箇様肯將雙鬢抗風沙¶
　　　紀遊再用前韻¶
松篁一徑夾長虵雲錦重重肅九華長夏飛泉傾石眼¶
半空懸磴啄簷牙要知酒興并詩料不在山巔即水涯¶
記取松間休喝道山靈應怕俗聲譁¶
　　　過南安道中¶
暑塗明發正愁予佇立風簷氣不蘇擬戴星行方叱馭¶
<pb:KR4d0320_WYG_008-4b>¶
誰驅雨至忽隨車豈憐行道暍欲死直恐良苖涸且枯¶
早覺南來鹽米賤趂墟歸去總歡呼¶
火乗金伏勢方驕天地圍爐萬物焦那信炎蒸天六月¶
却聞優渥雨三朝頓添秋思生庭樹頗覺春痕漲市橋¶
分我清風陪獨夜又愁明月𣺌難招¶
　　　得主管仙都之命¶
頭銜清甚管仙都吏責全無出有車老去心情酬應懶¶
閑來親友往還踈每&KR0339;人作囚山賦莫勸儂通光範書¶
<pb:KR4d0320_WYG_008-5a>¶
只把窮愁博强健世間得失本乗除¶
　　　擊毬口號戱陳統制¶
築塲千步柳營東樽爼精神坐折衝星彈流空驚過鳥¶
霜蹄追電㨗游龍身輕鞍馬人如畫膽落猩鼯穴已空¶
歸去翠眉環玉帳釵兒多乞錦纒紅¶
　　　題顔秀才䕫詩編¶
延年一印付聞孫文采風流今尚存生長見聞誠叟里¶
交游唱和澹菴門苦思那有酸寒氣妙斲渾無斧鑿痕¶
<pb:KR4d0320_WYG_008-5b>¶
問子何為暗投璧令吾端欲竪降旛¶
　　　和項帥交帥印招十二邑令韻(時七令/皆宗姓)¶
同時製錦七宗英更有珠聯五舜臣矚望諸賢皆邑最¶
和衷一語見情真方時艱棘難為政隨事斟量可及民¶
緩急之中權闔闢政須不失本心仁¶
　　　信國魯夫人挽詩二首¶
詎有陳平解乆貧共㸔眉案乆如賔從夫榮荷西清橐¶
承祖恪共南澗蘋玉樹庭前雙使節金花天上九恩綸¶
<pb:KR4d0320_WYG_008-6a>¶
繡衣綵服今非昔忍見堂萱雪後春¶
曽是王珪坐上人孰知孟母德無鄰長懷就養板輿日¶
一笑能回花縣春詩感棘風知痛苦歌翻薤露亦酸辛¶
送車千兩瑶塘路奔走無從愧負薪¶
　　　判府大帥督參寳謨户部先生持漕節來長沙¶
　　　繼陞帥守追惟平菴先生分教是邦越四十有¶
　　　九年而多士尊仰說服如一日廼市地立祠以¶
　　　慰士心祠成門下士陳某拜手稽首而詩之曰¶
<pb:KR4d0320_WYG_008-6b>¶
佩璐騎麟返帝旁屐痕所在尚芬芳泉行地脉家家井¶
月到天心處處光模範百年垂藻泮蒸嘗千古奉桐鄉¶
教忠况有無窮澤衮衮湘流一𣲖長¶
　　　羅浮山多有道人倚嶔巖為室僅可容膝引泉¶
　　　貫其間以供烹濯鑿山種豆人不滿二畆可了¶
　　　歲計油然自得也為予言夜深月明時有虎觸¶
　　　户山前後多黄鸝終日睍睆可愛與留粹中各¶
　　　賦詩¶
<pb:KR4d0320_WYG_008-7a>¶
山家境界無畦畛住處隨人意所便澗汲巖棲忘世累¶
石耕畬種盡天年時驚虎觸柴扉月長聽鶯啼緑樹烟¶
不信却無人種杏知從何處覔神仙¶
　　　甲申乙酉丙戌四過釣臺有感¶
三年四過子陵臺老我風霜兩鬢催望見雲山心已愧¶
夢登釣石眼為開乾坤清氣長如許鐘鼎元勲安在哉¶
近百年來幾帆過登臨多是覔官來¶
　　　上留提刑夀¶
<pb:KR4d0320_WYG_008-7b>¶
　　　　恭惟某官八葉傳芳六蓬紀旦先中秋之一¶
　　　　日有來箕&KR0295;之躔占南極之二星俶照斗牛¶
　　　　之分永錫難老不謀同辭某夙荷優容尤深¶
　　　　賛慶祝萬有千歳之眉夀託百十二字之詩¶
　　　　歌掣電過之下風幸甚¶
中秋清絶冠秋天間氣生賢得月先一念來從金粟洞¶
三生曽伴赤松仙繡衣踏遍江湖上線履催歸雨露邊¶
且别崆峒朝帝去它年來拍廣成肩¶
<pb:KR4d0320_WYG_008-8a>¶
展開南極老人圖是處青煙鵲尾爐秋露九原淪厚澤¶
春風一道泳康衢萬金藥散疲羸活三尺刑清怨嘆蘓¶
只此隂功誰比大中書有考可酬無¶
　　　和鄧帥參追和東坡雪韻¶
學舞腰支束素纎回旋似怯曉風嚴飄忩淅瀝暗投璧¶
洒研紛披凍着鹽應有飲羔圍暖帳誰憐饑雀啅寒簷¶
凭欄獨聳詩肩瘦對立西山玉幾尖¶
破寒有喜報晨鴉忽送詩筒雪賦車占歲便同天雨粟¶
<pb:KR4d0320_WYG_008-8b>¶
寛憂解遣筆生花瓊枝夸麗羞陳苑玉樹爭妍比謝家¶
臘白纔呈春已動扶桑霽影曉相叉(柳子厚解祟賦扶/桑轇轕而相叉)¶
　　　和陳守喜雨詩¶
垤鸛無聲口舌乾誰驅雷雨遍千山頓蘇赤地千里旱¶
特出黄堂一念間澤物功深無德色豐年願遂有歡顔¶
為霖秪恐思賢佐千騎東隨鳯詔還¶
誰念東南膏血乾文移督迫積如山平時素號鑊湯底¶
不雨豈逃溝壑間民病向來猶在耳天威此去不違顔¶
<pb:KR4d0320_WYG_008-9a>¶
從容宣室如前席乞與枯荄生意還¶
　　　再和涂宣義喜雨¶
郡邑同寅禱旱乾風霆來㑹雨千山真成雨粟從天下¶
只在為雲翻手間神不素餐無愧色農期一飽足歡顔¶
豐年酒熟雞豚社二老從今請徃還¶
　　　挽劉金部¶
忠清家法見聞中蜀産凋零又到公抗偽一門誠節誼¶
明倫數語㝡精忠郎潜勇退聲名重使傳賢勞恵利豐¶
<pb:KR4d0320_WYG_008-9b>¶
時事方艱人物眇可堪收淚灑悲風¶
　　　贈劉賢良¶
十二書言天下事氣如蕡直語加遒誰當心耻四郊壘¶
子獨眉攅萬國愁刺手拔鯨何倜儻劇談捫虱自風流¶
悠然且作新豐醉定有人能説馬周¶
　　　安撫徽猷郎中被召欲東賦詩見志乃以得歸¶
　　　閑退為喜門人小子知先生之心也輙和嚴韻¶
　　　用暢髙風¶
<pb:KR4d0320_WYG_008-10a>¶
莫管聲名草木知人生待足是何時興纔盡處須回棹¶
塗到迷時漫泣岐老我昨非今似是笑渠小黠大還癡¶
山林晩覺中多味不恠啇顔只茹芝¶
聱叟揮車倦且歸釣遊舊處足娯嬉客懷自分三宜去¶
世事那無一可為晝日髙眠甘茗乳秋風清飲飽蓴絲¶
何當為背奚奴錦收拾潭州歸後詩¶
　　　和柴大監留郎中遊欝孤及喜雨之什¶
冰壺清對玉衡秋臺府同時盡勝流南國恩波如海闊¶
<pb:KR4d0320_WYG_008-10b>¶
西江和氣接天浮山川真借兩賢重翰墨仍為八境留¶
見説九重思魏笏書帷更欲學君疇¶
農畆皇皇望有秋肩赬背裂汗衣流疲甿不得一飯飽¶
我輩應慚多食浮烏尾督逋無迫遽䑕牙有訟怕淹留¶
兩君一念回天速天雨㸔㸔粟滿疇¶
　　　韶石使君年丈扁舟過我於松桂林敬哦小詩¶
　　　留為一日欵就寄石洲主人以發千里外一笑¶
　　　也¶
<pb:KR4d0320_WYG_008-11a>¶
十五年前㑹五羊都門再别九年强君榮韶石州麾出¶
我窘文江縣債償人世能消幾離别征塗何用許奔忙¶
梅前菊後風光好且為儂留共一觴¶
黄雀長行萬里餘煩渠就寄數行書常懷李白詩無敵¶
莫怪韋郎跡也踈玉節榮光何恨速石洲風物正闗渠¶
同年相逐雲龍處應念吾儂乃一豬¶
　　七言絶句¶
　　　春日¶
<pb:KR4d0320_WYG_008-11b>¶
金旛勝裏喚春歸却後新正八日期紅紫莫嫌春較晩¶
開遲應是落還遲¶
　　　題曽審言所寓僧舍梅屋¶
作屋延梅更鑿池是花最與水相宜横斜清淺黄昏月¶
畫出孤山兩句詩¶
傾蓋知心兩玉人竹君邂逅更情親能同此味花君子¶
來共團欒一笑春¶
　　　獨夜¶
<pb:KR4d0320_WYG_008-12a>¶
月轉庭除夜未央坐㸔梧影上東墻金風玉露方清絶¶
只欠探枝桂子香¶
雨作寒聲落枕邊攪人愁緒不成眠非闗獨夜難排遣¶
為怕秋風在眼前¶
　　　題西齋¶
唔咿一室特蘧廬要讀人間未見書快著先鞭問前路¶
西崑玉府富珍儲¶
　　　梅仙峰¶
<pb:KR4d0320_WYG_008-12b>¶
文陛無階寄履聲驂鸞有路學仙靈長安宫殿今何處¶
祗有梅峯萬古青¶
　　　謝童帥幹送滴酥¶
滴成詩句巧相粘料得堂深凍未忺剪水染雲天上手¶
何因得見玉纎纎¶
　　　入庾嶺¶
梅花迎路客平安此是江南盡處山霜月正髙花下飲¶
酒闌長嘯過梅闗¶
<pb:KR4d0320_WYG_008-13a>¶
　　　寧都上元有作¶
一覺翛然已五更忩横梅影月偏明年時記得嬉遊罷¶
猶為梅花夢不成¶
賣薪買酒舊家時人樂昇平豈自知節物如今不堪説¶
丘墟滿眼更啼饑¶
刃劍尤為花木災園林不貸一株梅呼童徧縣無尋處¶
安得成叢挿燭來¶
　　　即事¶
<pb:KR4d0320_WYG_008-13b>¶
庭草茸茸書帶碧檻榴粲粲舞裙紅靜觀物化機無息¶
又轉薰琴一信風¶
　　　田間¶
髙田拍拍水連塍早稻將齊晚稻深閉糶人家爭發貸¶
豐年也有債相尋¶
　　　鴈字¶
超然聖處過張顛整整斜斜落照邊好冩人間不平事¶
呌開閶闔為箋天¶
<pb:KR4d0320_WYG_008-14a>¶
　　　題陳氏鏡湖¶
賀監歸歟百不求問天只覔鑑湖秋夫君賸有閑田地¶
鑿破天慳得自由¶
水上觀心即是禪此心如鏡察天淵一塵不著風波靜¶
俯水何慚鏡裏天¶
　　　過南雄調木倅(抱經居士/之子也)¶
句法清嚴舊有聲親傳詩學自趨庭添丁只解供耘耔¶
不似盧仝獨抱經¶
<pb:KR4d0320_WYG_008-14b>¶
道逺胡為至此哉班行見說正須才多應詩興清無奈¶
特為觀梅故一來¶
　　　别留少微兼呈玉堂先生¶
天涯萬里同為客先自悲秋更送君歸路明朝好蕭索¶
一聲鴈㫁幾重雲¶
客中未醉難為别别後無書但寄詩俗物眼前誰可意¶
思君無奈鬢成絲¶
四海弟兄能有幾平生臭味許誰同遥知夜雨連床際¶
<pb:KR4d0320_WYG_008-15a>¶
應說南中有客窮¶
雲麓先生坐山癖脚頭尚欠到羅浮藏山欲作千載計¶
試問書成可寄不¶
君家伯仲盡英妙筆勢夭矯人中龍池中我亦自雲雨¶
四方上下長相從¶
